240 Ι. AETATIS AUGUSTI ET TIBERII IURIS CONSULTI

dicta, agri naturam esse servandam et semper in-
feriorem superiori servire atque hoc incommodum
naturaliter pati inferiorem agrum a superiore com-
pensareque debere cum alio commod03 sicut enim
omnis pinguitudo terrae ad eum decurrit, ita etiam
aquae incommodum ad eum defluere. si tamen lex
agri non inveniatur, vetustatem vicem legis tenere.

92. D. 39, 3, 2, 1. Paulus libro quadragensimo
nono ad edictum (P. 632). - Apud Labeonem pro-
ponitur fossa vetus esse agrorum siccandorum causa
nec memoriam extare, quando facta est. hanc inferior
vicinus non purgabat3 sic fiebat, ut ex restagnatione
eius aqua fundo nostro noceret. dicit igitur Labeo
aquae pluviae arcendae oum inferiore agi posse, ut
aut ipse purgaret aut te pateretur in pristinum
statum Ἴ eam redigere.

93. D. ibid. ξ 2. - Praeterea si in confinio fossa
sit neque purgari vicinus patiatur eam partem quae
tibi accedat, posse te magis <in rem agere quam>
aquae pluviae arcendae Labeo ait.

94. D. ibid. ξ 6. —Apud Namusam relatum est,
si aqua fluens iter suum stercore obstruxerit et ex
restagnatione superiori agro noceat, posse cum inferiore
agi, ut sinat purgari3 hanc enim actionem non tan·
tum de operibus esse utilem manu factis, verum etiam
in omnibus, quae non secundum voluntatem <mutata>
sint. Labeo contra Namusam probat3 ait enim natu·
ram agri ipsam a se mutari posse et ideo, cum per
se natura agri fuerit mutata, aequo animo unum-
quemque ferre debere, sive melior sive deterior eius
condicio facta sit. idcirco et si terrae motu aut tem-
pestatis magnitudine soli causa mutata sit, neminem
cogi posse, ut sinat in pristinum locum condicionem
redigi.

95. D. ibid. ξ 7. — Idem Labeo ait, si in agro

tuo aquarum concursus locum excavavit, aquae pluviae
arcendae actione agi non posse tecum a vicinis3 plane

 

